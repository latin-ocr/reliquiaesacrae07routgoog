PRAEFATIO. xxxvii

cum operam sedulo darem, ne homines, quem
legant, utrum mean alium, dubitarent. Ad
singula autem scripta ex Eusebio desumpta
notas integras praestantissimi illius Valesii ad-
jeci3 neque enim committendum putavi, ut
minus ornati quam antea quivis auctorum
meorum foras exiret, vel scitu quid dignum
aut lector ignoraret, aut extra quaerere coge-
retur. Idem fere semper egi Scaligerum erga,
Vigerum‚ Constantium, Baluziumque in reli·
quis excerptis. Denique, ut in rebus alicujus
momenti egomet longius excurrerem, opus in-
terdum fuit.

Sed opere prope jam absoluto, aut saltem
postquam illud ad finem saeculi tertii deduxi,
ad manus meas ex ltalia advecta venit Andreae
Gallandii Bibliotheca Putrum post medium
saeculum modo praeteritum Venetiis edita,
tomisque quatuordecim in folio, ut loquuntur,
comprehensa. Verum in opere me meo haud
actum egisse multa persuadebant. Etsi enim
in ingenti aliorum scriptorum mole reliquias
auctorum, quos vocant, deperditorum collegit
ipse etiam Gallandius nonnulli tamen auctores
in opere ejus non comparent, nedum acta et
canones conciliorum, quos quidem praestare
a more est et instituto Bibliothecarum Patrum
alienum. Deinde multo pauciora ex editis

 

