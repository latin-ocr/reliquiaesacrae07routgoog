xx PRAEFATIO.

dominii novicii loco instaurentur, tum de-
mum fiet, si Deo videbitur, ecclesiae universa
filiis in rebus necessariis unitas, atque in non
necessariis justa et optanda libertas, At do-
lendum est interea, pacem ecclesiae istam
exoptatissimam magis a regum placitis atque
ambitiosorum et factiosorum hominum con-
siliis, quam veritate theologica pendere.

11. Hactenus quae scripta sunt, ad operis
summam causasque pertinent3 proximum
fuerit subsidia ejus, rationemque his utendi
exponere. Adminicula mihi fuerunt, partim
Historiae Literariae Scriptores, partim ipsi
Libri Veterum ab iisdem scriptoribus indi-
cati, in quibus reliquiae Ante-Nicaenae ex-
tent. Deinde ponentur Codicum MSStorum
Catalogi‚ ipsique etiarn MSSti, in quibus bre·
via quaedam nondum edita delitescant, aut qui
demum exempla sint librorum jam editorum,
equibus vitia lectionis emendari queant.

Ad Scriptores quod attinet, qui de auctor-
ibus ecclesiasticis egerint, omnes fere quot
quot sunt, aut certe qui mihi essent opus, ad
manum habui atque consului, praecipue Ca-
vium Fabriciumque. Et si quem librum
locumque alicujus auctoris, qui apud illos in-
dicatus fuisset, et ad rationes meas pertinere
videretur,a me praetermissum lector invenerit,

 

